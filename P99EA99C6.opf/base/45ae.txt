//gtsang stag tshang lo tsA ba shes rab rin chen rgyal mtshan dpal bzang po'i rnam par thar pa'i kha skong yid ches gser gyi ljon pa zhes bya ba bzhugs so//na mo gu ru bhya:
sku gsum gangs ri'i mgul pa ni/ /thugs rje'i chu 'dzin smug po 'khyud/ /gzhan phan char rgyun 'bebs mdzad pa'i/ /'jam mgon bla ma'i zhabs la 'dud/ /ces khams gsum chos
kyi rgyal po gtsang stag tshang gi lo tsA ba shes rab rin chen rgyal mtshan dpal bzang po zhes bya ba mkhas btsun bzang gsum 'chad rtsod rtsom gsum gyi cha la gangs can gyi
mkhas pa kun gyi gtsug na rgyal mtshan gyi tog ltar mngon par mtho ba bdag nyid chen po de'i rnam par thar pa gsol 'debs phun tshogs dpal 'byor gzhung tshig tu sbyar ba
dgung lo drug cu re drug lcags stag yan gyi rnam thar bdag nyid chen po rang gi sgro bkur dang bral ba mdzad cing / /rnam thar de nyid du re zhig grub ces pa| phyis gdul
bya rnams dpyod dang ldan pa rnams kyis de 'phros bsgrig chags su dgos pa rjes su gnang ba'i bka'i gnang ba la brten/ gzhung lugs rab 'byams smra ba shes rab tshe 'phel
dang / lugs gnyis dad pa'i rjes 'gro nye

gnas lha'i dpal bzang dang / /chos lung lo tsA ba dge slob grub pa rgyal mtshan gsum gyi mdzad pa'i kha skong gi rnam thar rgyas pa zhig yod 'dug kyang chos 'khor sgang gi
bstan pa'i 'phel 'grib kyis dpe 'thor rkyen du song kyang 'jam pa'i dbyangs chos kyi dpal 'byor gyi rnam thar du rje btsun stag tshang pa'i sngon dang phyis ky-is skyes rabs
lung drangs ba dang / /sngon rabs rnams kyi gsung rgyun gleng ba rnams dran lam du gsal ba 'thor bu re zhig zin bris su sdebs pa las| de yang mtha' yas pa'i mkhyen rab
dang / dmigs pa med pa'i thugs rje dang | rtag par gzhan la phan pa'i ngang tshul ches phul du phyin pas sa gnas kyi byang chub sems pa chen po yin pa brjod ma dgos kyang
/ jo bo yab sras kyi lung bstan dang / bdag nyid chen po rang gis zhal gyis bzhes pa sogs brjod par bya ba las/ pha chos lung bstan las/ gtsang du kho bo'i dgon pa chos
kyi 'khor lo rtsibs stong las gras pa 'byung zhes gnas lung bstan pa dang / skyabs mchog mtshan ces pa dang / lnga yis dngos sam brgyud par bskur/ lnga ldan bzang pos mi
nub skyong / zhes pa/ skyabs mchog ces pa lo chen skyabs mchog dpal bzang dang / lnga yis dngos po zhes pa lo chen skyabs mchog pa/ chos rje seng ge rgyal mtshan/ sems
dpa' chen po nam mkha' 'od zer/ rje stag tshang pa shes rab rin chen/ 'jam dbyangs chos kyi dpal 'byor brgyud pas bskur zhes pa/ 'jam dbyang sku skye dang / lnga ldan bzang
pos mi nub skyong zhes pa gong gi mkhan thog de rnams kyi ring la chos 'khor sgang gi bstan pa mi nub ces pa'o/ /rje nyid kyi bka'i gnang ba bstsal ba las/ lo chen skyabs
mchog yab

sras jo bo yab sras su grags shing grub la/ pu to ba lung bstan las lus bskyangs pa'i pha ma dang sems ngo sprad pa'i bla ma dag /'di dag mtshungs par bsgrub byed na zhes pu
to ba'i rigs rgyun zer mkhan yod 'dug kyang / 'jam dbyangs yin pas 'ongs don med /'on kyang legs bshad ring nas goms pa tsam du zad/ jo bo yab sras kyis rjes su bzung lugs
dang grub mtha' 'jog lugs sogs pa tshab lo tsA nyi ma grags kyi bu bzhi'i nang tshan rma bya byang brtson dang | 'jam gsar shes rab 'od zer dang blo rigs mthun par snang
/ nag tsho'i slob dpon rgya brtson seng tsam la 'gal ba med dam snyam/ zhes dang / yang skabs shig tu nye gnas lha'i dpal bzang gis rje nyid kyi rang bskul mi 'gyod bco
brgyad kyi gsung mgur las/ /mang thos sgrub dang bral ba'i dge sbyong zhig/ sngar byas chos la rang yid ma ches nas/ /phyin chad rang gis rang la 'di ltar bskul| |zhes
gsung brda ba rjes 'chad rtsod rtsom gsum gyi mdzad pas dus 'da' ba 'di las lhag pa'i snying po'i don ci zhig yod lags zhus pas/ rgyal tshab byams pas thos pa dang sgom
pa gcig gis gcig shos mi 'dor bar zung du 'brel ba zhig bstan pa'i lam la 'jug pa'i go rim du 'dug ngas 'dul ba kA ri ka lnga bcu nas bzung dus kyi 'khor lo man gyi tshig
don la sbyangs pa mthar phyin pa'i sgo nas bstan don du ci 'gyur byas de bas skye ba snga ma rgya brtson seng du gyur pa'i tshe/ lha bla ma ye shes 'od khu dbon gyi bdag
rkyen la brten/ lus kyi dka' tshegs 'jigs pa la ma ltos par rgyal ba gnyis pa a ti sha spyan drangs bstan pa la zhus dag mdzad/ deng sang bod yul du sangs rgyas kyi bstan

pa'i sgron me sbar/ bod rgyal blon 'bangs bcas kyi bya dka' chen po yong khar mu stegs ngan pa'i bsam sbyor gyis nged rang tshe'i dus byas pas rngo ma thog ces dang | |jo bo'i
gsung las/ brtson seng 'ja' tshon dkar po zhig/bod kyi phyogs su song ngo zhes/ /dbu ru stod kyi phyogs su song // rjes 'brangs thams cad 'phags pa ste/ /zhes sogs dang
/ skye ba 'di la a ti sha'i ring lugs la mkhas btsun bzang gsum la rma med pa'i bgyi ba phul du phyin pa'i khul yin kyang 'phrin las kyi bgo skal che ba zhig ma byung
/ mdo ting nge 'dzin rgyal po'i snying po'i dgong don gyi bstan pa la bya ba byed pa zhig dbu ru stod kyi phyogs su skye ba'i 'phreng ba 'dzin/ ces pa dang jo bos dbu ru
stod kyi phyogs su song / zhes pa dang skabs 'di'i lung bstan gung 'grigs par snang / srin ral gyi kho bo chos 'khor gyi gdan sa 'gog pa'i ched du drung kun bzang pa dang
/ gtsang ston tshul rgyal bsko bzhag mdzad pa de gnyis mkhas pa phul du phyin pa yin kyang bla ma gong ma rnams kyi gdan sa'i 'os su ma gtad pas snga mas gdan sa lo gnyis
dang phyi mas lo gcig las mdzad rgyu ma byung / lung bstan ma zin ces rje'i zhabs 'bring du gnyug mar gnas pa gnas brtan chos grags las dngos su thos/ de skabs rtsed gdong
du bzhugs skabs 'khon gyi gdung brgyud bdag po nam mkha' legs kyi thugs rjes kyang shin tu 'dzin cing dpal ldan sa skya'i grub rigs so sor 'then phyogs mang bas brtag
gnyis kyi rgyud bshad mi thub/ zla ba'i bshad srol dang mthun pa'i dgon gnas shig nged rang gi khul nye skor du btab dgos phebs pa nas rin chen sgang gi dgon pa bsrings
lo gsum la

legs par grub/ dge 'dun gsar bu bdun cu skor 'du ba'i bla nas phogs sbyor 'jags dang gur brtag sam bhu Ti sogs kyi 'chad nyan smar ba byung / rnam rgyal zhes pa chu mo sbrul
gyi lo thugs sras rnams kyi thu bo brag nag mkhas grub nam mkha' rgyal mtshan dpal bzang po gtso bor gyur pa'i gdul bya rnams la rwa 'bro dgongs pa gcig tu gril ba'i rgyud
'grel gyi bshad pa dang / dus 'khor gyi byis pa 'jug pa'i dbang nas brtsams te dbang bzhi yongs su rdzogs pa bstsal/ dus 'khor gyi dkyil thang dang / rnam rgyal bum pa/
rje rang gi phyag dril sogs dbang rdzas rnams gnang ste/ chos 'khor sgang gi bstan pa bka' gdams kyi bstan pa'i rigs rtsod ldan snyigs ma'i yang snyigs mar gyur pa dang
| lo chen thams cad mkhyen pa'i dgong gtad ltar gnas tshad ring ba zhig dka' bas/ drung pa khyed rang la dus 'khor gyi bka' babs pa yin pas dkyil 'khor yong rdzogs kyi
cho ga dang / rgyud 'grel gyi bshad thabs sogs gting tshugs pa dgongs par bzhes pa'i khur bskyed mdzod gsungs/ sbyor ba yan lag drug gi khrid rje rang gi yig cha'i thog nas
khrid rim rgyas bshad dang bcas pa mdzad/ deng sang gi bar du brag nag tu rje stag tshang pa lugs kyi dus 'khor dang | gsang 'dus 'jam pa'i rdo rje'i dkyil 'khor yongs
rdzogs kyi cho ga dar zhing rgyas pa'o/ /chos 'khor sgang pa dang rta nag dge sbyong dkar po/ bkra shis sding pa sogs dang snga sor nas mchod yon 'brel lam legs pas chos
dbar 'degs bzhin pa dang / nged dang khri thog tu 'khod nas rgyal tshab chos kyi dpal 'byor rab tu byung ba yin pa nas thams cad dang 'brel rgyud gus zhen che bas/

bkra shis sding pas yon bdag byas pa'i chos 'khor dga' ldan rtse'i grwa tshang gi 'phel rgyas la gzhigs nas gser gling dgon pa btab/ dge 'dun brgyad cu skor gyi 'du tshogs
dang tshugs bca' sgrig la gnas par gyur to/ /shing pho rta'i cho 'phrul gyi dus chen gyi ring gsang ba 'dus pa lugs gnyis kyi skabs tshogs pa kun bdag 'jug bzhes pa'i tshe/
a tsarya khro gnyer can hur gtums pa la ba dkar pos thod bcings pa tshogs pa kun gyi dkyil du 'ongs nas/ rgyal tshab rgyal tshab ces saM skr-i ta'i skad du lan gnyis bzlos
te 'ja' yal ba ltar gyur/ kho bo jo bo yab sras kyi gral du 'khod pa'i mdong gsol e yin de ltar min na/ da na so yang rgas/ gdan sa cig bsko bzhag ran pa'i bskul ma
yin las che gsungs| chos 'khor rang gi grwa tshang dga' ldan rtse/ bde 'byor/ byang chub gling dang bcas pa'i slob dpon che bgres rnams bsags/ nged rang na so rgas pas rgyun
ring sdod shas chung / khyad par dpal mgon zhal bzhi pa 'dis legs nyes kyi stangs 'dzin cing phrin las thams cad tshul bzhin sgrub pa 'dis bskul ba'i mtshan ma byung
bas dge sbyong rgan pa'i bya ba de tsam gyis chog zin pa'i skabs red| so so nas bstan pa dpang du btsugs pa'i gdan sar 'os pa'i gros mkhos things che ba dgos gsungs/ de skabs
chos 'khor sgang gi bstan pa rdzogs ldan la spyod pa'i skabs yin pas/ dge ba'i gshes gnyen bslab gsum gyi nor la spyod pa'i thung mong dang thun mong min pa'i rig gnas
dang mdo sngags la sbyang pa mthar son pa bgrang bar 'das kyang bla ma gong ma rim par byon pa rnams kyis bsko bzhag gnang ba bstan pa dang sems can la legs

lam che ba 'dug pa bzhin/ da lam kyang rje nyid nas dgongs pa gang gtad ma gtogs so sos 'os 'thu 'bul ba blo'i yul las 'das/ 'on kyang rje nyid sku na de tsam gyis bgres pa
la ma thug pas lo shas gnang 'gab pa'i snyan sgron 'thad par gsol bas gnyan mgon chen pos bskul lugs kyis nged rang tshang mas dkon mchog la gsol ba btab nas myur stabs
su 'khod pa dgos pa gsungs| gzim khang bde ba can du sku mtshams la bzhugs skabs sngar gyi a tsarya de byung nas saM skr-i ta'i skad las sha ra ba chos kyi dpal 'byor zhes
'di bu chos su li yul rgyal po dge ba dpal gyi sprul par grags/ gsungs/ mi snang bar gyur ces lung bstan gyis gsal bas mkhas pa dang mkhas rlom thams cad nga rgyal dang
re dogs bral/ rje chos kyi dpal 'byor rta nag dge sbyong dkar po'i gdung ris phun sum tshogs pa dang / khyad par dge ba'i bshes gnyen sha ra ba'i rnam 'phrul du nges pa
dang sbyang yon kyang mthar son pa'i tshul bstan pas hor zla lnga pa'i tshes bcu gza' skar tshes byed sbyor bzang ba'i nyin lo chen skyabs mchod dpal bzang po nas bzung mkhas
shing grub pa rim par byon pa'i mi 'jigs pa'i seng ge'i khri la mngon par 'khod de/ rje sta tshang pa chen po'i sgra dang sgrub pa'i bshad srol gang yod/ ga'u me bzang
po ltar 'khyon pa'i chos kyi 'khor lo chen po'am 'khor lo gsum gyi sgo nas chos 'khor gyi bstan pa dar zhing rgyas pa dang / sngar son nas bo dong phyogs las rnam rgyal
rje stag tshang pa dpon slob 'brel lam shin tu che ba'i 'khyud lam dang bstun/ yar 'brog khri dpon rgyal bu lhun grub bkra shis dang rje btsun stag tshang pa mchod yon
lhad me

gyur pa'i ngangs tshugs kyi chos sde 'debs dgos tshul nan du gsol bar brten shing lug zla ba brgyad pa'i tshes bcu gsum la thar gling chos sde chen po'i 'gram bsting lo gnyis
ngal mtha' gtsang bar grub cing mnga' ris longs spyod kyi steng nas dge 'dun nyis brgya skor gyi mchod gzhis 'byor 'jags phul/ chos 'khor du phebs tshogs pa kun la dus
'khor rgyud 'grel gsungs pa'i dus lhas me tog gi char bab pa na ka li'i nang du 'dzin thub pa byung / spre'u'i lo'i dgun stod sa g.yo ba dang ltas khyad par can mang du
byung / /glo bur du mchod pa rgyas pa shoms gsungs/ drung na gnas pa dag gis dus bzang ba 'jam dpal rdo rje 'di yin nam zhus pas sham bha la nas rigs ldan seng ge mdun gyi
nam mkhar nged rang bsu bar byon 'dug gsungs/ da chos don du gnyer na rem las gyis/ ha ha gsungs/ dpal gsang ba 'dus pa gdul bya'i ngor drag po'i skur bzhengs pa gnyan
mgon zhal bzhi pa chen po rje nyid kyi bran du khol zhing gtor bsngos dngos su len pa kun la grags shing grub pa las/ gzhan don la dgong pa gtad pa tsam nas gtor bsngos len
par bskyengs pa'i phyir 'then byed pa zhig byung bas/ rje'i gsung las 'chi ba yong ba nga rang gis shes/ sangs rgyas bstan pa dar zhing rgyas pa dam tshig snying gi thig
ler gnas pa byos shig/ ces bka' bsgo bas skyengs pa'i tshul gyi ngang nas dar cig gi bar rje'i zhal ras la blta 'dug pa las mi gsar bu gcig byung bas mi snang bar gyur/
slar yang yar 'brog pas spyan drangs/ me mo bya lo zla ba bdun pa nas dgu pa'i bar rgyal bu lhun grub bkra shis dang thar gling gi dge 'dun khyim bdag sogs

gdul bya bgrang bar yas pa la rgyud sde 'og ma'i dbang bka' dang / kun mkhyen 'jigs med grags pa'i gsung de nyid 'dus pa chen po yongs rdzogs lung gnang / tshur lam gzhis ka
rin chen spungs par nang so nor bzang pa la tshe rta sbrags ma'i dbang / dbu ma bshes springs rgyas bshad dang bcas pa'i lung 'don chos kha yar pa bstsal/ chos 'khor du
phebs zla ba dgu pa dang bcu pa'i bar rnam smin rlung srog rdzogs zin nas rnal 'byor ting nge 'dzin gyi rlung srog la 'tsho gzhes mdzad/ hor lugs kyi zla ba bcu pa'i tshes
bdun tsam nas sku na snyun mnga' ba'i tshul bstan/ sku rim 'phrod bsten gyi rim pa gdul bya'i g.yar ngor ji ltar gsol ba sgrub tu snang / gdan sa bsko bzhag dang bstan
pa spyi bye brag la 'gyod med kyi 'dzin skyong byas pa'i khul yin sangs rgyas mtshan dang dpe byad kyis brgyan pa dang rdo rje'i sku 'jigs pa'i tshul bstan/ bcu dgu 'brom
ston seng ge'i rgyal mtshan dang / nyer gcig lo chen thams cad mkhyen pa'i dus chen yin pas 'di gnyis gcig gi ja bshur 'thung ngam/ dkon mchog bla ma'i dkor la ma sbags
pa'i smon pa mchis pas he gar babs red gsung jo bo a ti sha yang tshes nyi shu la thugs dam grol ba'i tshul bstan pa'i dus khyad par can la dgong pa gtad de gung tshigs
kyi gaNDi mi yong tsam la gzugs sku'i snang brnyan chos skur thim pa'i tshul bstan/ 'di skabs tha mal rnams kyang snang ba 'gyur ba'i tshigs su bcad pa mang ba 'dug kyang
dran lam nas ma thon/ de ma thag thugs dam bskul ba'i cho ga gsang ba 'dus pa lugs gnyis kyi cho ga ba brgyad cu skor/ dpal dus kyi 'khor lo'i cho ga lnga bcu tsam/ sman
bla bde

gshegs brgyad kyi cho ga brgya phrag gnyis lhag bcom ldan 'das kun rig gi cho ga bdun cu skor/ rdul tshon dang 'brel dkyil 'khor cho ga yongs rdzogs dang gzhan yang phyogs
mtha'i bu chen gra ris thams cad 'dus nas dge 'dun stong phrag gnyis lhag tsam gyis zhag lnga'i ring mchoda'abul chen po mdzad pa'i gral dbur rje rang gi thugs sras dam pa
rdo rje gdan pa kun dga' rnam rgyal spyan drangs| bsnyen bkur 'bul nod phyag 'gyed la sogs pa gya nom pa bsgrubs/ dgung zhag bar chos grwa rnams kyang tshugs mus dang bal
po dznyA na shrI na dza dang dpon g.yog brgyad dang / bod kyi mgar ba shing bzo ba sogs dang bcas nas thub pa'i sku rgyab mtho nyi shu rtsa lnga pa gser zangs las grub
pa dang / sku tshab byang sems nye ba'i brgyad rnams 'jim bzo dang / gsung gi rten rgyud 'bum/ khyad par rje rang gi bka' 'bum phyogs gcig tu bsdebs pa pu sti bcu gsum/
thugs kyi rten sku gdung rin po che ril par bzhugs pa dngul gdung byang chub chen po thog tshad lhag pa dang bcas pa dus mchod chen mo'i steng du legs par grub pa mnga' rab
gnas dge legs rgya mtsho dang 'brel ba'am dbul sogs rdo rje slob dpon la kha tshar dang bcas grub pa gtso bor rgyal tshab chos kyi dpal 'byor dang nye gnas lha'i dpal
bzang gis do dam khur len bgyis te gegs med du grub pa'o/ /rgyal tshab chos kyi dpal 'byor mkhyen brtse nus gsum gyi bdag nyid chen por gyur pa'i 'khor lo gsum gyi sgo nas
bstan pa spyi sgos kyi 'dzin skyong rje gong ma rnams las ches cher lhag pa'i tshul mnga' ba sogs nyid rang gi rnam thar du gsal ba ltar lags/ /bkra shis dpal 'bar sangs
rgyas

bstan pa dar zhing rgyas par shog/ /

